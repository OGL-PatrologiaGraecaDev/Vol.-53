εει)
σθαι βουλομένου. Ὠσπερ γάρ ἐπὶ τῶν ἀνθρώπων ή γι-
νομένη εὐχαριστία εἰς τοὺς εὐεργετηκότας, ἐκείνους
λαμπροτέρους ἐργάζεται, οὕτως ἐπὶ τοῦ φιλανθρώπου
Θεοῦ ὅταν τοῦτο ποιῶμεν, ἑαυτοὺς λαμπροτέρους ἀπερ-
γαζόμεθαε ἐπειδὴ οὐχί τῆς παρ’ ήμῶν δεόμενος εὐφημίας
τοῦτο βούλεται γίνεσθαι, ἀλλ’ ἵνα πάλιν εἰς ἡμᾶς περι-
στῇ 16 κέρδος, καὶ μείζονος συμμαχίας ἑαυτοὺς ἀξίους
καταστήσωμεν. Εἰ γὰρ καὶ μὴ δυνάμεθα κατ’ ἀξίαν ποτέ
τοῦτο ποιῆσαι· πῶς γὰρ, τοσαύτῃ ἀσθενείᾳ φύσεως συν-
δεδεμένοις καὶ τί λέγω τὴν ἀνθρωπίνην φύσιν ; ἀλλ’ οὐδὲ
αὐταί αἰ ἀσώματοι καὶ ἀόρατοι δυνάμεις, καὶ αἰ ἀρχαὶκαὶ
αἱ ἐξουσίαι, καὶ τά Χερουϐὶμ, καὶτὰ Σεραφεὶμ τὴν κατ’
ἀξίαν δοξολογίαν ἀναφέρειν εὐχαριστοῦντες δυνήσονται·
ἀλλ’ ὅμως τήν κατὰ δύναμιν ἀνενεγκεῖν εὐχαριστίαν δί-
κανων ἂν εἴη, καὶ διηνεκῶς δοξάζειν τὸν ἡμέτερον Δεσπό-
την καί διά τῆς τῶν λόγων εὐφημίας, καί διά τῆς ἀρί-
στης πολιτείας. Αὕτη γὰρ μάλιστα καὶ λαμπροτέρα
γένοιτο ή εὐφημία, ὅταν διὰ μυρίων γλωσσῶν τὴν δοξο-
λογίαν ἀναφέρωμεν. '0 γάρ ἐνάρετος ἕκαστον τῶν εἰς
αὐτὸν ὁρώντων παρασκευάζει τὸν αὐτοῦ Δεσπότην άν-
υμνεῖνο καὶ ή παρ’ ἐκείνων δοξολογία πολλὴν καί¹ ἀφα-
τον τῷ τὴν αἰτίαν παρέχοντι χαρίζεται τὴν παρά τοῦ
Δεσπότου εὔνοιαν. Τί οῦν ἂν ἡμῶν μακαριστὸτερον γέ-
νοιτο, εί μέλλοιμεν μὴ μόνον αὐτοὶ διά τῆς οἰκείας γλώτ-
της δοξάζειν τὸν ἀγαθὸν Θεὸν, ἀλλά καλ⁸ πάντας τούς
ὁμογενεῖς διεγείρειν εἰς τὴν ὑπὲρ ήμῶν δοξολογίαν;
Τοσαύτη γάρ τῆς ἀρετῆς ἡ ίσχὺς , ὼς μυρίοις στόμασι
δύνασθαι τὸν δημιουργὸν ἀνυμνεῖν. Οὐδὲν γὰρ ἀρίστης
πολιτείας ίσον γένοιτο, ἀγαπητέ. Διὰ τοῦτο καὶ 6 Κύ-
ριος ελεγεο Ααμψάτω τὸ φῶς ὑμῶν ἔμπροσθεν τῶν
ἀνθρώπων, ὅπως ἴδωσιν ὑμῶν τὰ καλὰ ἔργα, καί
δοξάσωσι τόν Πατέρα ὑμῶν τόν ἐν τοῖς οὐρανοῖς.
Εἶδες πῶς καθάπερ τὸ φῶς φανὲν ἀπελαύνει τὸ σκότος,
οὕτω καὶ ἡ ἀρετὴ ὀφθεῖσα καὶ τὴν κακίαν φυγαδεύει, καὶ
τῆς πλάνης 16 σκότος ἀπελάσασα πρὸς δοξολογίαν κινεί
τῶν ὁρώντων τήν διάνοιαν; Οὕτω τοίνυν σπουδάζωμεν
ἡμῶν λάμπειν τά ἔργα, ὼς τὸν ἡμέτερον δοξάζεσθαι Δε-
σπότην. Ταῦτα δὲ ἐλεγεν 6 Χριστὸς, οὐχ ἵνα πρὸς ἐπί-
δειξίν τι πράττωμεν· μὴ γένοιτο⁶ ἀλλ’ ἵνα μετά ἀκρι-
ϐείας καὶ κατά 16 αὐτῷ δοκοῦν πολιτευόμενοι μήτε βλασ-
φημίᾳ τινὶ χώραν παρέχωμεν, καὶ διά τῆς τῶν ἀγαο
θῶν ἔργων πράξεως παρασκευάζωμεν τοὺς ὁρῶντας δο-
ξάζειν τὸν τῶν ὅλων Θεόν. Τότε γάρ, τότε καὶ τὴν παρ’
αὐτοῦ εὐνοιαν μειζόνως ἐπισπασόμεθα, καὶ τήν κόλασιν
διαφυγεῖν δυνησόμεθα, καὶτῶν ἀπορρήτων ἀγαθῶν ἐπι-
τυχεῖν, χάριτι καὶ φιλανθρωπία τοῦ Κυρίου ἡμῶν Ἰησοῦ
Γὲ55] Χριστοῦ, μεθ’ οὗ τῷ Πατρὶ ἅμα καὶ τῷ ἀγίῳ
Πνεύματι δόξα, κράτος, τιμὴ, νῦν καὶ ἀεὶ, καὶ είς τοὺς
αἰῶνας τῶν αἰώνων. Ἂμήν.
ΟΜΙΛΙΑ ΚΖ ⁸
Καὶ ᾠκοδόμησε Νῶε θυσιαστήριον τῷ Κυρίῳ, καὶ
ἅλαϐεν ἀπὸ πάντων τῶν κτηνῶν τῶν καθαρῶν, καί
ἀπὸ πάντων τῶν πετεινῶν καθαρῶν, καί ἀνήνεγκεν
όλοκάρπωσιν είς τό θυσιαστήριον.
α’. Εῐδετε χθές τοῦ φιλανθρώπου Δεσπότου τὴν ἀγαθό-
τητα, ὅπως τὸν δίκαιον ἐξήγαγεν ἐκ τῆς κιὸωτοῦ, ἐλευ-
θερὼσας καὶ τῆς ἐκεῖ διαγωγῆς, καὶ ἀπαλλάξας τοῦ χα-
λεποῦ ἐκείνου καὶ ξένου δεσμωτηρίου, καὶ τῆς ὑπομονῆς
αὐτῷ τὰς ἀμοιϐάς ἀποδέδωκεν εἰπών· Αὺξάνεσθε καὶ
κληθύνεσθε. Μάθωμεν σήμερον τοῦ Νῶε τὴν εὐγνω-
μοσύνην, καὶ τὴν εὐχάριστον ψυχὴν, δι’ ἧς πάλιν πλείονα
καὶ πολλῷ μείζονα ἐξεκαλέσατο τοῦ Θεοῦ τὴν περὶ αὐτὸν
εὖνοιαν. Καὶ γὰρ τοιοῦτος ό Θεός· ἐπειδὰν ἴδῃ ἐπὶ τοῖς

ΙΝ CAP. VIII GENES. HOMIL. XXVII.
