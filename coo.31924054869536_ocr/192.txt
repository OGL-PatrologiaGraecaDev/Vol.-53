191
ψασθαι διὰ τῆς ἐπὶ ἰο βέλτιον μεταϐῶῆς, καὶ τὴν ἀρε⁹
τὴν ἑλόμενοι, τῆς τιμωρίας τὴν πεῖραν¹ ἐκφύγητε.Ἕσον-
ται γὰρ, φησὶν, al ήμέραι αὐτῶν ἐτη ἑκατὸν εἴκοσι.
Οί δέ γίγαντες, φησὶν, ἦσαν ἐπὶ τῆς γῆς ἐν ταῖς ήμέ-
ραις ἐκείναις. Καὶ μετ’ ἐκεῖνα, ὡς ἂν είσεπορεύοντο
οἱ υίοὶ τοῦ Θεοῦ [199] πρὸς τὰς θυγατέρας τῶν ἀνθρώ-
πων, ,καί ἐγεννῶσαν ἑαυτοῖς, ἐκεῖνοι ἦσαν οί γίγαντες
οἱ ἀπ’ αἰῶνος, οί ἄνθρωποι οἱ ὀνομαστοί. Γίγαντας
ἐνταῦθα τοὺς ἰσχυροὺς τὸ σῶμα οἶμαι λέγειν τὴν θείαν
Γραφήν. Ἐξ ἐκείνων, φησὶν, ἡ γενεὰ. αὐτῶν ηὐξήθη.
Καὶ γὰρ καὶ ἀλλαχοῦ ἐστιν ίδεῖν τοῦτο εἰρημένον Γί-
γαντες, φησιν, ἔρχονται τὸν θυμόν μου παῦσαι ι.
Τοῦτον δέ τὸν τῶν ἑκατὸν εἴκοσι ἐτῶν ἀριθμὸν τινὲς νο·
μίζουσι τὸν ὅρον τῆς ζωῆς εἶναι · ού τοῦτο δέ σημαίνει,
ἀλλά τέως τὴν μακροθυμίαν ἐνδείξασθαι βούλεται, ἢν καὶ
μετά τοσαῦτα ἁμαρτήματα ἐπ’ αὐτοὺς ἐπιδείκνυται.
'lv’ οὖν μάθωμεν καὶ μετά τὴν ἀγανάκτησιν, καὶ τὴν
ἀπειλὴν, καὶ τὴν τοσαύτην τοῦ χρόνου μακροθυμίαν, ἢν
είς μετάνοιαν αὐτοῖς δέδωκεν, ὡς ού μόνον οὐδὲν ἐκέρο-
δανον, ἀλλά καὶτοῖς αὐτοῖς ἐπέμειναν, διά τοῦτό φησιν,
Ὠς ἂν εισεπορεύοντο al υίοί τοῦ Θεοῦ πρὸς τὰς θυ-
γατέρας τῶν ἀνθρώπων , καί ἐγεννῶσαν ἑαυτοῖς,
ἐκεῖνοι. ἦσαν oi γίγαντες οί ἀπ’ αἰῶνος, οί ἅνθρωποι
οι ὀνομαστοί. Εἶδες ἀγνωμοσύνης ὑπερϐολήν; εἶδες
ψυχὴν ἀνάλγητον; Οὔτε 6 τῆς τιμωρίας φόϐος, οὔτε 6
τῆς μακροθυμίας χρόνος ἀπέστησεν αὐτοὺς τῶν πονηρῶν
πράξεων · ἀλλ’ me κατά κρημνῶν κατενεχθέντες, καὶ
τὸ τῆς διανοίας ὄμμα πηρωθέντες, ούκ ἐτι λοιπὸν, καθάπερ
ὑπὸ μέθης τινὸς τῆς πονηρᾶς ἐπιθυμίας καταϐαπτι-
σθέντες, ἀνενεγκεῖν ἠϐουλήθησαν, καθάπερ καὶ σοφός τίς
φησιν ο Ἀσεϐὴς ἐμπεσὼν είς βάθος κακῶν καταφρο-
νεῖ. Δεινδν γὰρ. δεινὸν, ἀγαπητέ, ἀλῶναι ταῖς τοῦ δια-
ϐόλον παγίσιν. Ἦ γὰρ ψυχὴ λοιπὸν καθάπερ ἐν δικτύοις
ἀπειλημμένη, καὶ ὥσπερ ὗς ἐγκυλιομένη βορϐόρῳ ἥδε-
ται, οὕτω καὶ αὑτὴ ὑπὸ τῆς κακῆς συνηθείας καταχω-
σθεῖσα, οὐδὲ αἴσθησιν λαμϐάνει τῆς τῶν ἁμαρτημάτων
δυσωδίας. Διὸ χρὴ νήφειν καὶ ἐγρηγορέναι, ὥστε μηδε-
μίαν τῶ πονηρῷ δαίμονι παρὰ τὴν ἀρχὴν είσοδον παρα-
σχεῖν, ῐνα μὴ σκοτώσας ήμῶν τὸν λογισμὸν, καὶ τδ διο
ορατικδν τῆς διανοίας ἀποτυφλώσας, παρασκευάσῃ, καθα
άπερ ἀπεστερημένους τοῦ ἡλιακοῦ τούτου φωτὸς, πρὸς
τὰς ἀκτῖνας τοῦ τῆς δικαιοσύνης ἡλίου ὁρᾷν μὴ δυναμέ-
νους, κατὰ κρημνῶν φέρεσθαι, ὅπερ καὶ οὗτοι τότε πε-
πόνθασιν. ’Δκουε γὰρ πάλιν τῆς τοῦ Θεοῦ ἀγαθότητος
τὴν ἀνεξικακίαν. Ἰδὼν δὲ,⁵ φησὶ, Κύριος ό Θεὸς ὅτι
ἐπληθύνθησαν αί κακίαι τῶν ἀνθρώπων ἐπὶ τῆς γῆς.
Τί βούλεται τὸ εἰρημένον, Ἰδὼν δός Ούκ ἐπειδὴ ἠγνόει
ὁ Δεσπότης · μὴ γένοιτο ' ἀλλά πρὸς τὴν ἀσθένειαν τὴν
ἡμετέραν ἅπαντα διηγεῖται ἡ θεία Γραφή · ἵνα ἡμᾶς δι-
δάξῃ, δτι καὶ μετά τὴν τοσαύτην αὑτοῦ μακροθυμίαν
τοῖς αὐτοῖς ἐπέμενον, ἢ καὶ χείροσι περιέϐαλον ἑαυτοὺς
κακοῖς, φησίν ⁸ Ἰδὼν δὲ ὅτι ἐπληθύνθησαν αί κακίαι
τῶν ἀνθρώπων ἐπὶ τῆς γῆς. Ἐκ γὰρ τῆς πονηρᾶς
ταύτης πράξεως, καθάπερ ἀπὸ πηγῆς τινος, καὶ ἕτερα
πολλὰ αὐτοῖς ἐτίκτετο ἁμαρτήματα σ διὰ τοῦτὸ φησιν,
Al κακίαι τῶν ἀνθρώπων. Ὅπου γὰρ πορνεία, καὶ
ἀσέλγεια, καὶ τοσαύτη ἀκολασία, εἰκὸς καὶ μέθην, καὶ
παροινίαν, καὶ πολλὴν ἀδικίαν, καὶ πλεονεξίαν καὶ τὰ
μυρία τίκτεσθαι κακά. Ἰδὼν δὲ, φησὶ, Κύριος ὀ Θεές,
ὅτι ἐπληθύνθησαν al κακίαι τῶν ἀνθρώπων ἐπὶ τῆς
τῆς, καί πᾶς τις διανοεῖται ἐν τῇ καρδίᾳ αὑτοῦ ἐπει
μελῶς ἐπί τὰ πονηρὰ πάσας τὰς ἡμέρας,
ι) Quatuor mss. πᾶς ὅστις.

⁸ In Isaia legitur πληρῶσαι.
