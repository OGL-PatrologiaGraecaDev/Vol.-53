διὰ τὸ εἶναι αὐτοὺς σάρκας, προμηνύων αὐτοῖς τῆς
ἀγανακτήσεως αὑτοῦ τὴν ὑπερϐολήν ο εἶτα ἵνα δῷ αὐτοῖς
καιρὸν ἀρκοῦντα πρὸς τὸ μεταϐαλέσθαι, καὶ τὴν πεῖραν
διαφυγεῖν τῆς ἀγανακτήσεως, φησίν· Ἔσονται δὲ αἱ
ἡμέραι αὐτῶν ἐτη ἐκατὺν είκοσι · ἀντὶ τοῦ, μακροθυ-
μήσω ἔτι μετά τά πεντακόσια ἐτη. Οὐδέ γὰρ ἐπαύσατο
ό δίκαιος οὗτος ἐν τοῖς πεντακοσίοις ἔτεσι διὰ τῆς οίκείας
’προσηγορίας πάντας αὐτοὺς ὑπομιμνήσκων, καὶ ἐνάγων,
είπερ ἐϐούλοντο προσέχειν, ὥστε καὶτῆς κακίας ἀπο-
στῆναι καὶ πρὸς τὴν ἀρετὴν μετατάξασθαι. Ἀλλ’ ὅμως,
φησὶ, καὶ νῦν ἐτι ἐκατὺν εἴκοσι ἐτῶν ἀριθμὸν ὑπισχνοῦ-
μαι μακροθυμήσειν, ἵνα τῷ μεταξύ χρόνῳ εἰς δέον χρη-
σάμενοι, καὶ τὴν κακίαν φύγωσι, καὶ τῆς ἀρετῆς ἀντι-
λάϐωνται. Καὶ οὐ μόνον τῇ ὑποσχέσει τῶν ἐτῶν ἑκατὸν
εἴκοσιὴρκέσθη, ἀλλά καὶ τῷ δικαίῳ προστάττει κιϐωτὸν
τεκτήνασθαι, ἴνα καὶ αὐτὴ ἡ ὄψις τῆς κιϐωτοῦ πάλιν
ἀρκοῦσαν αὐτοῖς ὑπόμνησιν παράσχῃ, καὶ μηδεὶς ἀγνοήσῃ
τῆς μελλούσης τιμωρίας ἐπάγεσθαι τὸ μέγεθος. Αὐτὸ
γὰρ τοῦτο τὸν δίκαιον ἐκεῖνον καὶ εἰς τὴν ἄκραν τῆς
κορυφῆς φθάσαντα τοσαύτην ποιεῖσθαι σπουδὴν περὶ
τὴν τῆς κιϐωτοῦ κατασκευὴν, ἱκανὸν πάντας τοὺς νοῦν
ἔχοντας εἰς ἀγωνίαν καὶ φόϐον ἐμϐαλεῖν, καὶ πεῖσαι
ἐξευμενίσασθαι τὸν οὑτως ἥμερον καὶ φιλάνθρωπον Δε-
σπότην. Εἰ γὰρ οἱ βάρϐαροι ἐκεῖνοι, οί Νινευῖταιλέγω ο
πάλιν γὰρ αὐτοὺς ἀναγκαῖον είς μέσον ἀγαγεῖν, ἵνα
ταύτῃ καὶ μᾶλλον δειχθῇ καὶτούτων ἡ ὑπερϐάλλουσα
κακία, κάκείνων ἡ πολλὴ εὐγνωμοσύνη. Καὶ γάρ ὁ Δε-
σπότης ἡμῶν τότε ἐν τῇ ἡμέρᾳ ἐκείνῃ τῇ φοϐερᾷ,
τῆς κρίσεως λέγω, δούλους καὶ δούλους εἰς μέσον ἄγων,
οὕτω τὴν κατάκρισιν ἐργάζεται, ὅταν δειχθῶσιν οἱ τῶν
αὐτῶν ἀπολαύσαντες καὶ τῶν αὐτῶν μετασχόντες μὴ τὴν
αὐτὴν ἀρετὴν μετελθόντες ⁸ πολλάκις δὲ καὶ ἐξ ἀνίσων
ποιεῖται τὰς συγκρίσεις, ῖνα πλείονα τὴν κατάκρισιν
τοῖς ἐῤῥᾳθυμηκόσιν ἐπαγάγῃ. Διά τοῦτο καὶ ἐν τοῖς
Εὐαγγελίοις ἔλεγενο Ἄνδρες Αἰνευῖται ἀναστήσονται
ἐν τῇ κρίσει μετὰ τῆς γενεᾶς ταύτης, καί κατακρι-
, νοῦσιν αὐτὴν, ὅτι μετενόησαν εἰς τὸ κήρυγμα Ἰωνᾶ,
καὶ ίδοὺ πλεῖον Ἰωνᾶ ὦδε· μονονουχὶ λέγων, ὅτι οί
βάρϐαροι οί μηδεμιᾶς ἐπιμελείας ἀπολαύσαντες, οί μὴ
προφητικῶν διδαγμάτων ἀκούσαντες, οί σημεῖα μὴ θεα-
σάμενοι, οί θαύματα μὴ ἰδόντες, ἀλλ’ ἐνὸς ἀνθρώπου
ἐκ ναυαγίου διασωθέντος ῥήματα ἀκούσαντες πολλὴν
αὐτοῖς τὴν ἀπόγνωσιν παρασχεῖν δυνάμενα, καὶείς ἀμη-
χανίαν ἐμϐαλεῖν, ὡς καὶ ὑπεριδεῖν τῶν παρ’ αὐτοῦ λεγο-
μένων, οὐ μόνον οὐ κατεφρόνησαν τῶν τοῦ προφήτου ι
ῥημάτων, ἀλλά καὶ είς τριῶν ἡμερῶν στενοχωρίαν [2521
ἀποληφθέντες, οὕτως ἀκριϐῆ καὶ συντεταμένην τὴν
μετάνοιαν ἐπεδείξαντο, ὥστε τὴν ἀπόφασιν ἀνακαλέσα-
σθαι τοῦ Δεσπότου, Οὗτοι οὖν, φησὶ, κατακρινοῦσι ταύ-
την τὴν γενεάν, τὴν τοσαύτης ἀπολαύσασαν ἐπιμελείας,
τὴν προφητικαῖς ἐντραφεῖσαν βίϐλοις, τὴν σημεῖα καὶ
τέρατα καθ’ ἑκάστην ἡμέραν θεωμένην. Εἶτα ἵνα καὶ
τούτων τῆς ἀπιστίας δείξῃ τὴν ὑπερϐολὴν, κάκείνων
τὴν ἄφατον εὐγνωμοσύνην, ἐπήγαγεν, Ὅτι μετενόησαν
είς τὸ κήρυγμα Ἰωνᾶ, καί ιδοὺ πλεῖον Ἰωνᾶ ὦδεο
ἐκεῖνοι μὲν, φησιν, εὐτελῆ ἄνθρωπον θεασάμενοι τόκ
Ἰωνᾶν, καὶ ἐδέξαντο τὸ παρ’ αὐτοῦ κήρυγμα. καὶ ἀκρι-
ϐεστάτην ἐπεδείξαντο τὴν μετάνοιαν ο οὗτοι δὲ οί πολλῷ
ΡΑτιιοι. Gn. LIII.
Η

9.19 --
IN CAP. VII GENES. IiOMIL. XXV. τὶἚο
