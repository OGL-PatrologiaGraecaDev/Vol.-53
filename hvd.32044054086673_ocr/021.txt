
25 S. JOANNIS CHRYSOSTOIII ARClllEP. CONSTANTINOP. 2i
nc consuetudini temere serviamus, sed ratione res
nostras instituamus. Numquid enim lucri quidpiam
ex quotidiana crapula jugiquc ebrietate nobis accedit?
lit quid dico lucrum? Ιιιιο multum damnum et jactura
intolerabilis inde exspectatur. Cum primum cnim
mens vinolentia multa fuerit obruta, statim etin ipso
initio utilitas, qua: a jejunio est, repellitur. Quid
enim insuavius, dic, obsecro, quid item turpius, quam
cum usque ad mediam noctem meracum sorbentes,
sub auroram, solis jubarc oriente, vinum quasi recens
ingestum spirant, et occurrentibus quidem injucundi,
ministris vero despiciendi apparent, et deridentur ab
omnibus, qui modo quid deceat vel leviter intelligunt,
et pra: omnibus illis, quando propter nimiatn illam
et immodicam intempestivamque ac inutilem intem-
perantiam in se divinam provocant indignationcm?
Ebriosi, enim, inquit, regnum Dei non possidebunt
(l. Cor. 6. l0). Quid igitur illis miserius fuerit, qui
ob parvam et perniciosam voluptatem a regni vesti-
bulis ejiciuntur? absit autem ut quis ex iis qui hic
convenerunt, hoc morbo implicitus sit : sed utinam
otnni cum frugalitate et continentia etiam hoc die
convivati, et a tempestate ac procella, quam ebrietas
generare solet, liberati, in portum animarum nostra-
rum, jejunium, inquam, appellere contingat, ut multa
cum ubertate illius bona consequi possimus. Enim-
vero sicut crapula humano generi innumerorum tua-
lorum causa est et fomes, ita etiam jejunium ventris-
que neglectus onmium nobis bonorum semper causa
fuit. Nam Deus cum ab initio hominem condidisset,
et sciret eum hoc remedio ad anima: salutem multum
habere Opus, statim et in principio hoc mandatum
primo parenti dedit, dicens : De omni ligno, quod est
in paradiso, comedenda comedet; de ligno autem
scientia: boni et mali, ne comedatis de ipso (Gen. 2.
16). Jam dicere, lloc comede, hoc ne comedas, jeju-
nii ﬁgura erat. Porro cum hoc mandatum servare
oportuisset, hoc tamen ille non fecit: sed ventris
intemperantia victus, et transgressionem operatus,
ad mortem condemnatus est. Quoniam enim malignus
ille daemon ct nostri generis inimicus vidit primum
parentem in paradiso versantem, vitamque illam mi-
seriae expertem , et eum qui corpori sic annexus
erat, tamquam angelum super terrant agere, volens
illum supplantare et dejicere ampliorum promissio-
num spe, illunt etiam iis qua: in manibus habebat
spoliavit. Tantum est tnalum non se continere intra
proprios limites, sed majoribus inhiare. Et istud
ipsum sapiens quidam declarans dicebat : Invidia
autem diaboli mors intravit in mundum (Sap. Ξ. 24).
Vides, dilecte, quomodo ah initio statim ex crapula
mors ingressum habuit? Considera autem iterum et
post haec divinam Scripturam subinde delicias incu-
santem ac dicentem alicubi : Sedit populus manducare
et bibere. et surrexerunt ludere (Exod. 52. 6); alibi
vero: Et comedit, et bibit, et impinguatns est, et in-
cruentus, et recalcitravit dilectus (Deut. 5'2. 15), Quin
et Sodomorum incola: indeprecabilent illam iram cum
ex aliis malis tum hinc sibi accersiverunt. Audi enim
