ἔπαινον, ἀλλ’ ἀρκώμεθα τῷ παρὰ τοῦ Δεσπότου. Οὗ
ό ἔπαινος γάρ, φησὶν, οὐκ ἐξ ἀνθρώπων, ἀλλ’ ἐκ
Θεοῦ. Καὶ ὅσῳ ἃν πρὸς μείζονα ἐπιδιδῶμεν ἀρετὴν,
τοσούτῳ μᾶλλον ἐαυτοὺς μετριάζειν παρασκευάζωμεν,
καὶ συνεστάλθαι. Κᾶν γὰρ πρὸς αὐτὴν φθάσωμεν τῆς
ἀρετῆς τὴν κορυφὴν, ἐὰν ἀντιθῶμεν τὰς παρά τοῦ
Δεσπότου εὐεργεσίας μετά πολλῆς εὐγνωμοσύνης,
τότε καλῶς ὀψόμεθα, ὅτι οὑδέ τὸ πολλοστὸν μέρος τῶν
παρὰ τοῦ ’Θεοῦ είς ἡμᾶς ὑπηργμένων εἰσηνέγκαμεν.
Καὶ γὰρ ἕκαστος τῶν ἀγίων ἐντεῦθεν ηὐδοκίμησε.
Καὶ ἵνα μάθῃς, ἀκουε τοῦ τῆς οἰκουμένης διδασκάλου,
τῆς οὑρανομήκους ἐκείνης ψυχῆς, πῶς μετά τοσαῦτα
κατορθώματα, μετὰ τὴν τοσαύτην ἀνωθεν μαρτυρίαν
(Σηῦος γὰρ, φησιν, ἐκλογῆς ἐστι μοι οὗτος), οὑκ
ἐπιλανθάνεται τῶν οἰκείων πλημμελημάτων, ἀλλ’ ἀμ-
φοῖν ταῦτα περιστρέφει, καὶ ὑπὲρ ὧν μάλιστα πεο
πληροφόρητο, ὅτι τὴν συγχώρησιν ἐδέξατο διὰ τοῦ
· βαπτίσματος, οὑδὲ τούτων ἐπιλανθάνεσθαι ἀνέχεται,
- ἀλλά βοᾷ καὶ¹ λέγει, ὅτι Ἑλάχιστός είμι τῶν ἀπο-
στόλων, καὶ οὐκ εὶμὶ ἱκανὸς καλεῖσθαι ἀπόστο-
λος. Εἶτα ἵνα τὴν ὑπερϐολὴν αὑτοῦ παιδευθῶμεν τῆς
ταπεινοφροσύνης, προσέθηκε, Διότι ἐδίωξα τὴν Ἐκ-
κλησίαν τοῦ Θεοῦ. Τί ποιεῖς, ὦ Παῦλε; '0 Δεσπό-
της διά τὴν οίκείαν φιλοτιμίαν συνεχώρησε , καὶ ἀπ-
ήλειψεν ἅπαντα τά ἡμαρτημένα σοι, καὶ σὺ ταῦτα
στρέφεις; Ναὶ, οἶδα , φησὶ , καὶ οὑκ ἀγνοῶ τοῦ Δε-
σπότου τοῦ ἐμοῦ τὴν λύσιν ’ ἀλλ’ ὅταν ἐννοήσω τὰ
ἐμοὶ εἰργασμένα, καὶ ἴδω τὸ πέλαγος τῆς τοῦ Θεοῦ
φιλανθρωπίας, τότε μανθάνω καλῶς , ὅτι χάριτι αὑ-
τοῦ καὶ φιλανθρωπίᾳ είμὶ ὃ είμι. Είπὼν γάρ, ὅτι Οὐκ
εἰμὶ ἱκανὸς καλεῖσθαι ἀπόστολος, διότι ἐδίωξα
τὴν Ἐκκλησίαν τοῦ Θεοῦ, ἐπήγαγε ο Χάριτι δὲ
Θεοῦ ειμι ὅ ειμι. Ἐγὼ μὲν, φησὶ, τοσαύτην ἐπεδει-
ξάμην τὴν μανίαν · ἡ δὲ ἀφατος αὑτοῦ άγαθότης καὶ
ἡ χάρις τήν συγχώρησιν ἐχαρίσατο. Εἶδες ψυχὴν συν-
τετριμμένην, καὶ τῶν πρὸ τοῦ βαπτίσματος ἡμαρτη-
μένων διηνεκῶς τὴν μνήμην περιφέρουσανς Τοῦτον
δὴ καὶ ἡμεῖς μιμησώμεθα, καὶ τὰ μετὰ τὸ βάπτισμα
ἡμῖν ἡμαρτημένα, ταῦτα καθ’ ἑκάστην ἡμέραν μι-
μνησκόμενοι, καὶ διηνεκῶς ἐν τῇ διανοίᾳ περιστρέ-
φοντες, μηδέποτε συγχωρῶμεν είς λήθην ἡμᾶς αὑτῶν
ἐμπεσεῖν. Ἱκανὸς γὰρ ἡμῖν χαλινὸς τοῦτο γενήσεται
πρὸς τὸ συνεστάλθαι καὶ μετριάζειν. Καὶ τί λέγω
Παῦλον, τὸν τοσοῦτον καὶ τηλικοῦτον; Θέλεις ἰδεῖν
καὶ τοῦς ἐν τῇ Παλαιᾷ ἐντεῦθεν μάλιστα εὐδοκιμή-
σαντας, ἀπὸ τοῦ μετριάζειν μετά μυρία κατορθώμα-
τα, καὶ τὴν ἄφατον παρρησίαν ; Ἀκουε τοῦ πατριάρχου
λέγοντος, μετά τὴν ὁμιλίαν τὴν πρὸς τὸν Θεὸν, μετά
τήν ἐπαγγελίαν τὴν είς αὑτὸν γεγενημένην· Ἐγὼ δέ
ειμι γῆ καί σποδός.
γ’. [508] Ἀλλ’ ἐπειδὴ τοῦ πατριάρχου ἐμνήσθην, εῖ
δοκεῖ, τὰ σήμερον ἀναγνωσθέντα προθῶμεν ἐπὶ τῆς
ὑμετέρας ἀγάπης , ἵνα ταῦτα ἀναπτύξαντες ἴδωμεν
τῆς ἀρετῆς τοῦ δικαίου τὴν ὑπερϐολήν. Καὶ ἔλαϐε,
φησὶ, Θὰῤῥα τὸν Ἀϐραμ καὶ τὸν Ναχώρ τοὺς υἱοὺς
αὐτοῦ. καὶ τὸν Λὼτ τὸν υἱὸν τοῦ υἱοῦ αὐτοῦ, καί
τὴν Σάραν τὴν νύμφην αὑτοῦ, γυναῖκα δὲ Ἀϐραμ
τοῦ υἱοῦ αὐτοῦ · καὶ ἐξήγαγεν αὐτοὺς ἐκ τῆς χώ-
ρας τῶν Χαλδαίων, πορευθῆναι εις τὴν γῆν τῶν
Χαναναίων, καί ἦλθεν ἕως Χαρρὰν καί κατῴκησεν
ἐκεῖ· καί ἐγένοντο πᾶσαι αἱ ἡμέραι adma ἐν
Χαρῤὰν ἔτη διακόσια πέντε , καί ἀπέθανεν ἐν
Χαρράν. Μετὰ ἀκριϐείας προσέχωμεν, παρακαλῶ,
τοῖς ἀναγνωσθεῖσιν, ἴνα δυνηθῶμεν καταλαϐεῖν τὸν
νοῦν τῶν ἐγγεγραμμένων. Ἰδοὺ γὰρ ἐν προοιμίοις
δοκεῖ ζήτημα εἶναι ἐν τοῖς εἰρημένοις. Τοῦ γὰρ μακαο
ρίου τούτου προφήτου, τοῦ Μωῦσέως λέγω, εἰπόντος,
τὸν οἷκον τὸν πατρικόνο τίνος ἕνεκεν οὑχὶ καὶ τὸν

’ εει. s. JOANNIS cnnvsnsmm ARCHIEP. CONSTANTINOP.
286 τ
