τοῦ πατριάρχου τοῦτο διαπράξασθαι, καθάπερ νεοστὺς,
καὶ ὑπὸ τῆς τοῦ πλείονος ἐπιθυμίας ἐξελκόμενος, τοῖς
πρωτείοις ἐπιπηδᾷ, ὡς ἐνόμιζε, καὶ τήν ἐκλογὴν ποιεῖται.
Καὶ ἐπάρας, φησὶ, Λὼτ τοὺς ὀφθαλμοὺς αὐτοῦ, εἶδε
πᾶσαν τὴν περίχωρον τοῦ Ἰορδάνου, ὅτι πᾶσα ἦν
ποτιζομένῃ, πρὸ τοῦ καταστρέψαι τὸν Θεὸν Σόδομα
καὶ Γόμορρα, ὡς ό παράδεισος τοῦ Θεοῦ, καί ὠς ἠ γῆ
Αἰγύπτου , ἕως ἐλθεῖν εἰς Ζόγορα. Καὶ ἐξελέξατο
ἑαυτῷ Λὼτ πᾶσαν τὴν περίχωρον τοῦ Ἰορδάνου, καὶ
ἀπῆρε Λὼτ ἀπὸ ἀνατολῶν, καί διεχωρίσθησαν ἕκα-
στος ἀπὸ τοῦ ἀδελφοῦ αὐτοῦ. Εἶδες τῆς ἀρετῆς τοῦ δι-
καίου τὴν ὑπερϐολὴν, ὅπως ού συνεχώρησεν οὐδὲ βλαστῆ-
σαι τὴν ῥίζαν τῆς κακίας, ἀλλ’ εὐθέως καὶ τά μέλλοντα
φύεσθαι κάτωθεν ἐξέτεμε καὶ ἠφάνισε · πολλῇ τῇ ἐπιεικείᾳ
χρησάμενος, καὶ δι’ ἀρετὴν τῶν ἄλλων ὑπεροψίαν ἄφατον
ἐπιδειξάμενος, καὶ δεικνὺς ἅπασιν ὅπως πάσης αὑτῷ πε-
ριουσίας προτιμοτέρα τυγχάνειή εἰρήνη, καὶ τὸ φιλονει-
κίας ἀπηλλάχθαι; Ἵνα γὰρ μή τις καταγνῷ τοῦ δικαίου
ὡς ἀγνώμονος γενομένου περὶ⁸ τὸν Λὼτ, καὶ ὅτι οἴκοθεν
αὐτὸν ἀναστήσας, καὶ ἀγαγὼν ἐπὶ τῆς ἀλλοτρίας, ἐκϐάλ-
λει τῆς οἰκίας, μηδὲ νομίσῃ τις ἀπεχθείας αὑτὸν ἕνεκεν
ταῦτα ἐργάζεσθαι, άλλά μάθωμεν ἅπαντες, ὅτι εἰρήνης
ἀντεχόμενος ταῦτα ποιεῖ, διὰ τοῦτο καὶ τὴν ἐκλογὴν αὑτῷ
παρεχώρησε, καὶ τὰ πρωτεῖα ἐκείνου ἑλομένου οὐκ ἐδυσ-
χέρανεν, ἴνα πάντες εἰδέναι ἔχωμεν τῆς τοῦ δικαίου γνώ⁹
μης τὺ φιλάγαθον, καὶ τῆς εἰρηνικῆς αὑτοῦ ψυχῆς τὸν
σκοπόν.Ἀλλως δέ καὶ ἕτερόν τι μυστήριον ἦν προοικονο-
μούμενον, ὥστε πολλὰ κατ’ αὑτὸν γενέσθαι, καὶ τὸν Λὼτ
διὰ τῶν πραγμάτων παιδευθῆναι, ὡς οὑ δεόντως τὴν ἐκλο-
γὴν ἐποιήσατο, καὶ τοὺς ἐν ’Σοδόμοις μαθεῖν τοῦ Λὼτ τὴν
ἀρετὴν, καὶτοῦ χωρισμοῦγενομένου, τὴν ἐπαγγελίαν τὴν
εἰς τὸν πατριάρχην γεγενημένην είς ἔργον ἐκϐῆναι, τὴν
λέγουσαν ο Σοὶ καὶ τῷ σπέρματί [558] σου δώσω τὴν
’γῆν ταύτην ’ καὶταῦτα κατά μικρὸν προϊόντες ὀψόμεθα,
τῆς θείας Γραφῆς ἡμῖν ἅπαντα κατάδηλα ποιούσης. Kal
Ἄϐραμ, φησὶ, παρῴκησεν ἐν τῇ Χαναὰν⁸ Λὼτ δὲ
κατῴκησεν ἐν πόλει τῶν περιχώρων, καί ἐσκήνωσεν
ἐν Σοδόμοις. Οἱ δὲ ἅνθρωποι οὶ ἐν Σοδόμοις πονηροί
καί ἀμαρτωλοί ἐναντίον τοῦ Θεοῦ σφόδρα. Ὁρᾷς τὸν
Λὼτ πρὸς τὴν τῆς γῆς φύσιν μόνον ἀπιδόντα, καὶ οὑ σκο-
πούμενον τῶν ἐνοικούντων τὴν πονηρίαν ; Τί γάρ ὄφελος,
εἰπέ μοι, γῆς ἐπιτηδειότης καὶ καρπῶν εὐφορία, ὅταν οἰ
ἐνοικοῦντες ὦσι μοχθηροὶ τὸν τρόπον; Τίδέ βλάϐος ἀπ’
ἐρημίας ἂν γένοιτο καὶ γῆς φαυλοτάτης, ὅταν οἰ ἐνοικοῦν-
τες ὦσιν ἐπιεικέστεροι ; Τὸ γὰρ κεφάλαιον τῶν ἀγαθῶν ἡ
τῶν ἐνοικούντων ἐστὶν εὐγνωμοσύνη. Ἀλλ’ 6 Λὼτ πρὸς ἐν
μόνον εἶδε, τῆς γῆς τὴν εὐφορίαν. Διά τοῦτο ὴ Γραφὴ
σημᾶναι ἡμῖν βουλομένη τῶν αὐτόθι οἰκούντων τὴν πονη-
ρίαν, φησίν ο Ol δὲ ἄνθρωποι οἱ ὲνΣοδόμοις πονηροί
καί ἁμαρτωλοὶ ἐναντίον τοῦ Θεοῦ σφόδρα. Οὑ μόνον,
φησὶ, Πονηροὶ, ἀλλὰ Καὶ ἁμαρτωλοὶ, καὶ οὐχ ἁπλῶς
Ἀμαρτωλοὶ, ἀλλὰ καὶ Ἐναντίον τοῦ Θεοῦ, τοῦτ’ ἔστι,
πολλὴ τῶν ἁμαρτημάτων αὑτῶν ἡ ἐπίτασις, καὶ ὑπερϐάλ-
λουσα αὐτῶν ή πονηρία· δι’ δ καὶ ἐπήγαγεν · Ἑναντίον
τοῦ Θεοῦ σφόδρα. Εἶδες κακίας μέγεθος; εἶδες ὅσον ἐστὶ
κακὸν τὸ τοῖς πρωτείοις ἐπιπηδᾷν, καὶ μὴ τὸ συμφέρον
σκοπεῖν ; εἶδες ὅσον ἐστὶν ἐπιείκεια, καὶ τὸ τῶν πρωτείων
παραχωρεῖν, καὶ ἐλαττοῦσθαι; Ἰδοὺ γάρ προϊούσης τῆς
διδασκαλίας ὀψόμεθα τὸν μὲν τά πρῶτα ἐκλεξάμενον, οὑ-
δεμίαν ἐκεῖθεν ὄνησιν προσλαμϐάνοντα, τὸν δὲ ἐλάττονα
ἑλόμενον, περιφανέστερον καθ’ἑκάστην γινόμενον, καί⁷

SII
512
⁶ Savil. et quidam alii τοὺς ἐξ ἴσης ἡμῖν.
