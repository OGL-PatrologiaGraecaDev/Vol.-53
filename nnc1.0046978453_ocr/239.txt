241
πάντα ὑπομεῖναι τά ἡμέτερα, ῖνα την ἡμετέραν φύσιν
κάτω που κειμένην ὑπὸ τοῦ τῶν ἁμαρτημάτων πλήθους
ἀναγαγεῖν δυνηθῇ ἀπὸ τῆς γῆς είς τὸν οὐρανόν. Καὶ
τοῦτο ἐκπληττόμενος 6 τῆς βροντῆς υἱὸς, καὶ ἐννοῶν τῆς
ἀγάπης τοῦ Θεοῦ τὴν ὑπερϐολὴν, ἢν περὶ τὸ τῶν ἀνθρώ-
πων γένος ἐπεδείξατο, ἐϐόα καὶ ἔλεγεν ο Οὕτω γὰρ ἠγά-
πησεν ό Θεὸς τὸν κόσμον. Ὅρα πόσου θαύματος γέμει
ἡ λέξις ⁸ Οὕτω, φησὶ, τὸ μέγεθος ἀναλογιζόμενος, ὅπερ
ήμελλεν ἐρεῖν ο διὰ τοῦτο οὑτως ἤρξατο. Εἰπὲ οὐν ἡμῖν,
ῶ μακάριε Ἰωάννη ο Οὕτω, πῶς; εἰπὲ τὸ μέτρον, είπέ
τὸ μέγεθος, δίδαξον ἡμᾶς τὴν ὑπερϐολήν. Οὕτω γὰρ
ἠγάπησεν ὁ Θεὸς τὸν κόσμον, ὥστε τὸν Υίόν αὐτοῦ
τὸν μονογενῆ δέδωκεν, ἵνα πᾶς ό πιστεύων εὶς αὺ-
τὸν μὴ ἀπόληται, ἀλλ’ ἔχῃ ζωὴν αίώνιον. “
Εἶδες τὴν αἰτίαν τῆς τοῦ Υίοῦ παρουσίας ταύτην οὐ·
σαν, ῶστε τούς μέλλοντας ἀπόλλυσθαι σωτηρίας ἀφορ-
μὴν εὑρεῖν διὰ τῆς εἰς αὐτὸν πίστεως; Τί ἄν τις λογί-
σαιτο εἰς ἔννοιαν ἐλθὼν τῆς φιλοτιμίας ἐκείνης τῆς
μεγάλης καὶ θαυμαστῆς, καί¹ πάντα νικώσης λόγον, ἣν
ἐχαρίσατο τῇ φύσει τᾷ ἡμετέρᾳ διὰ τῆς τοῦ βαπτίσμα-
τος δωρεᾶς, πάντων ἡμῖν τῶν πλημμελημάτων τὴν
ἀπαλλαγὴν δωρησάμενος ; Ἀλλά τί εῖπω; Οὔτε ὴ διάνοια
ἐξαρκεῖ, οὐδὲ 6 λόγος ἐξισχύει τά λοιπά ἐξαριθμήσασθαι.
Ὅσα γὰρ ἂν εῖπω, τοσαῦτά ἐστι τὰ λείποντα, ὡς νικᾷν
. τῶν ήδη ῥηθέντων τὴν ὑπερϐολήν. Τί οὖν ἄν τις ἐννοή-
σειε τῆς μετανοίας τὴν ὁδὸν, ἢν ἐχαρίσατο διὰ τὴν ἄφα-
τον αὐτοῦ φιλανθρωπίαν τῷ ἡμετέρῳ γένει, καὶ μετά
τὴν τοῦ βαπτίσματος δωρεὰν τὰς ἐντολὰς τὰς θαυμαστὰς,
δι’ ὧν, εἰ βουληθείημεν, δυνησόμεθα τὴν παρ’ αὐτοῦ
ῥοπὴν ἐπισπάσασθαι ;
β’. [257] Εἶδες, ἀγαπητέ, ἄϐυσσον εὐεργεσιῶν; εἶδες
πόσας ἀπαριθμησάμενοι, οὐδέπω οὐδέ τὸ πολλοστὸν εί-
πεῖν ὴδυνήθημεν; Πῶς γὰρ ἀνθρωπίνη γλῶττα δυνήσεται
τά παρά τοῦ Θεοῦ είς ἡμᾶς γεγενημένα λόγῳ διελθεῖν ;
Τούτων τοίνυν τοσούτων καὶ τηλικούτων ὄντων, πάλιν
πολλῷ μείζους καὶ ἀπορρητὸτεραί είσιν αἱ εὐεργεσίαι,
ἀς μετὰ τὴν ἐντεῦθεν μετάστασιν ἐν τῷ μέλλοντι αἰῶνι
ἐπηγγείλατο τοῖς τὴν ὁδὸν τῆς ἀρετῆς βαδίζουσι. Καὶ
ἴνα δι’ ὀλίγων ῥημάτων τοῦ μεγέθους αὐτῶν τὴν ὑπερ-
ϐολὴν ἡμῖν παραστήσῃ, φησὶν 6 μακάριος Παῦλος·
’Ἀ ὀφθαλμὸς οὐκ εἶδε, καὶ οὖς οὐκ ἢκουσε, καὶ ἐπὶ
καρδίαν ἀνθρώπου οὐκ ἀνέϐη, ἀ ἡτοίμασεν ό Θεὸς
τοῖς ἀγαπῶσιν αὐτόν. Εἶδες δωρεῶν ὑπερϐολήν; εἶδες
πᾶσαν ἔννοιαν ἀνθρωπίνην ὑπερϐαινούσας αὐτοῦ τὰς
εὐεργεσίας · Ἐπὶ καρδίαν γάρ,φησὶν, ἀνθρώπου οὐκ
ἀνέϐη. Ἐὰν τοίνυν βουλώμεθα ταύτας ἀναλογίζεσθαι,
καὶ τὴν κατὰ δύναμιν τὴν ἡμετέραν εὐχαριστίαν ποιῆ-
σαι, δυνησόμεθα τὴν αὐτοῦ εὔνοιαν ἐπὶ πλέον ἐπισπά-
σασθαι, καὶπρὸς τὴν ἀρετὴν μᾶλλον διεγερθῆναι. Ἡ
γάρ τῶν εὐεργεσιῶν μνήμη ἱκανὴ προτρέψασθαι πρὸς
τοὺς τῆς ἀρετῆς πόνους, καὶ παρασκευάσαι πάντων
ὑπεριδεῖν τῶν παρόντων, καὶ πρὸς τὸν τοσαῦτα εὐεργε-
τηκότα κεχηνέναι, καί¹ τὸν περὶ αὐτὸν πόθον ἀκμάζοντι»
καθ’ ἑκάστην ἡμέραν ἐπιδείκνυσθαι. Ἐντεῦθεν γὰρ καὶ
ὁ δίκαιος οὗτος τοσαύτης ἀπήλαυσε τῆς ἄνωθεν εὐνοίας
καὶ τῆς τιμῆς, ἐπειδὴ πολλὴν ὑπὲρ τῶν φθασάντων τὴν
εὐγνωμοσύνην ἐπεδείξατο. Ἀλλ’ ἵνα σαφέστερος ἡμῖν 6
λόγος γένηται, αὐτὴν τὴν ἀρχὴν τῶν σήμερον ἀνεγνωσμέ-
νων ἀναγκαῖον προθεῖναι ἐπὶ τῆς ὑμετέρας ἀγάπης,
Ἐπειδὴ γὰρ ἐξῆλθεν ἐκ τῆς κιϐωτοῦ κατὰ τὸ πρόσταγμα
τοῦ Δεσπότου, μετὰ τῶν υἱῶν, καί τῆς ἑαυτοῦ γυναικὸς,
καὶ γυναικῶν τῶν παίδων, καὶ πάντων τῶν θηρίων καὶ
τῶν πετεινῶν, καί ἐδέξατο παρὰ τοῦ Θεοῦ μετά τῆς
ὀσμήν εὐωδίας.

S. JOANNIS CHRYSOSTOMI ARCHIEP. CONSTANTI‘NOP. ΞΗ
⁸ Morel, et Savil. hic repetunt καὶ ὡσφράνθη Κύριος ο θεὸς
