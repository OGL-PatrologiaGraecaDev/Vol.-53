
55 S. JOANNIS CIIRYSOSTOMI ARCillEP. CONSTANTINOP. 38
fieret lux , nesciebat eam bonam futuram ; sed post-
quam producta fuit, ex aspectu primum Opifex pul-
chritudinem et bonitatem ejus producta: percepit? Et
quis sana: mentis tale quidpiam dixerit? Nam si homo
qui aliquid per artem operatur, priusquam fabricetur
quod vult facere , et priusquam eﬁ'ormet , scit usum
ejus quod elaborare statuit : quanto magis omnium
Opifex, qui verbo omnia ex nihilo ut essent produxit,
sciebat antequam lucem faceret, eam esse bonam!
Quare ergo hac dictione usus est? Demittitse, et
secundum humanam consuetudinem base omnia lo-
quitur beatus ille prepbcta. Et quemadmodum homi-
nes cum aliquid magno studio elaboraverint, et ﬁnem
laboribus suis imposuerint, tunc tandem per expe~
rientiam et probationem Opus laudibus extollunt : ita
et divina Scriptura nunc, cum se ad nostrarum au-
rium inﬁrmitatem demisit, et dixit: Et vidit Deus
lucem, quod bona esset, tunc subjecit : Et distinxit
Deus inter lucem , et inter tenebras : et vocavit Deus
lucem diem, et tenebras vocavit noctem, et suam cuique
regionem distribuit : nam ab initio cuique suos ter.
minos praefixit , quos perpetuo absque impedimento
custodiret. id quod cuilibet, qui recte sapiat, contueri
licet, quomodo ex eo tempore usque in praesens
neque lux terminos suos transgressa sit, neque
tenebrae suum ordinem praeterierint, confusione et
perturbatione quadam introducta. Sane hoc unum
ingratis illis sufficere deberet, ut crederent et obedi-
rent iis qua: a divina Scriptura dicta sunt: ita ut
vel elementa imitantes, quae cursum inoffensum
perpetuo servant, dimensos terminos suos non
praetergrediantur, sed agnoscant propriam natu-
ram. Exin postquam utrique suum nomen dedit,
utrumque in unum copulatis dicit, 5. Et factum est
uespere, et factum est mane , dies unus. Finem diei et
linem noctis unum expresse nominavit, ut ordinem
aliquem et consequentiam statueret visibilium, nulla-
que fieret confusio.
Cur Deus non omnia simul uno die produxerit ; contra
eos qui omnia fortuito ﬁeri dicunt. -ο Verum discamus
oportet a Spiritu sancto per linguam beati hujus pro-
pheta», qua: primo die condita sunt, et qua: aliis. Nam
et istud ipsum clementem Deum sese attemperanlem
exhibet. Neque enim ineps erat omnipotens illius nta-
nus et inﬁnita sapientia, ut non posset uno die pro-
ducere omnia. Quid dico, uno die? Et simplici mo-
mento poterat. Sed quandoquidem res non ob suam
utilitatem produxit ς⁴ neque enim ulla re Opus habet ;
sed ob suam benignitatem et benitatem condidit om-
nia : idcirco successione quadam et per partes con-
didit, ct doctrinam nobis manifestam de rebus con-
ditis per linguam beati hujus prephetae tradidit, ut
lucc accurate docti, non incidamus in eorum senten-
tiam qui humanis ratiociniis moventur. Si namque,
bis illo modo peractis, non desunt qui fortuito res
omnes factas esse asseraut : si non tam attemperata
docendi ratione nos dignatus esset, quid non fuissent
ausi. qui adersus salutem suam quaeque et dicere et
facere student ?
sideratur.
